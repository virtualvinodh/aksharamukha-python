ଆର୍ୟତ୍ରିରତ୍ନାନୁସ୍ମୃତିସୂତ୍ରମ୍

(ଖ) ସଂସ୍କୃତପାଠଃ

ଭାରତୀୟଭାଷାୟାମ୍-ଆର୍ୟତ୍ରିରତ୍ନାନୁସ୍ମୃତିସୂତ୍ରମ୍

ଭୋଟଭାଷାୟାମ୍-ଫଗ୍ସ୍-ପା-ଦକୋନ୍-ମ୍ଚ୍ଛୋଗ୍-ଗ୍ସୁମ୍-ଜେସ୍-ସୁ-ଡ୍ରନ୍-ପା-ମ୍ଦୋ

ନମଃ ସର୍ୱବୁଦ୍ଧବୋଧିସତ୍ତ୍ୱେଭ୍ୟଃ

(ବୁଦ୍ଧାନୁସ୍ମୃତିଃ)

ଇତ୍ୟପି ବୁଦ୍ଧୋ ଭଗବାଂସ୍ତଥାଗତୋଽର୍ହନ୍ ସମ୍ୟକ୍ସମ୍ବୁଦ୍ଧୋ ବିଦ୍ୟାଚରଣସମ୍ପନ୍ନଃ ସୁଗତୋ ଲୋକବିଦନୁତ୍ତରଃ ପୁରୁଷଦମ୍ୟସାରଥିଃ ଶାସ୍ତା ଦେବମନୁଷ୍ୟାଣାଂ ବୁଦ୍ଧୋ ଭଗବାନିତି।

ନିଷ୍ୟନ୍ଦଃ ସ ତଥାଗତଃ ପୁଣ୍ୟାନାମ୍, ଅବିପ୍ରଣାଶଃ କୁଶଲମୂଲାନାମ୍, ଅଲଙ୍କୃତଃ କ୍ଷାନ୍ତ୍ୟା, ଆଲୟଃ ପୁଣ୍ୟନିଧାନାନାମ୍, ଚିତ୍ରିତୋଽନୁବ୍ୟଞ୍ଜନୈଃ କୁସୁମିତୋ ଲକ୍ଷଣୈଃ, ପ୍ରତିରୂପୋ ଗୋଚରେଣ, ଅପ୍ରତିକୂଲୋ ଦର୍ଶନେନ, ଅଭିରତିଃ ଶ୍ରଦ୍ଧା(ଶୁଦ୍ଧା)ଧିମୁକ୍ତାନାମ୍, ଅନଭିଭୂତଃ ପ୍ରଜ୍ଞୟା, ଅନବମର୍ଦନୀୟୋ ବଲୈଃ, ଶାସ୍ତା ସର୍ୱସତ୍ତ୍ୱାନାମ୍, ପିତା ବୋଧିସତ୍ତ୍ୱାନାମ୍, ରାଜା ଆର୍ୟପୁଦ୍ଗଲାନାମ୍, ସାର୍ଥବାହଃ ନିର୍ୱାଣନଗରସମ୍ପ୍ରସ୍ଥିତାନାମ୍, ଅପ୍ରମେୟୋ ଜ୍ଞାନେନ, ଅଚିନ୍ତ୍ୟଃ ପ୍ରତିଭାନେନ, ବିଶୁଦ୍ଧଃ ସ୍ୱରେଣ, ଆସ୍ୱଦନୀୟୋ ଘୋଷେଣ, ଅସେଚନକୋ ରୂପେଣ, ଅପ୍ରତିସମଃ କାୟେନ, ଅଲିପ୍ତଃ କାମୈଃ, ଅନୁପଲିପ୍ତୋ ରୂପୈଃ ଅସଂସୃଷ୍ଟ ଆରୂପ୍ୟୈଃ, ବିପ୍ରମୁକ୍ତଃ ସ୍କନ୍ଧେଭ୍ୟଃ, ବିସମ୍ପ୍ରୟୁକ୍ତୋ ଧାତୁଭିଃ, ସଂବୃତ ଆୟତନୈଃ, ପ୍ରଚ୍ଛିନ୍ନୋ ଗ୍ରନ୍ଥୈଃ, ବିମୁକ୍ତଃ ପରିଦାଘ୍ନୈଃ, ପରିମୁକ୍ତସ୍ତୃଷ୍ଣୟା, ଓଘାଦୁତ୍ତୀର୍ଣଃ ପରିପୂର୍ଣୋ ଜ୍ଞାନେନ, ପ୍ରତିଷ୍ଠିତୋଽତୀତାନାଗତପ୍ରତ୍ୟୁତ୍ପନ୍ନାନାଂ ବୁଦ୍ଧାନାଂ ଭଗବତାଂ ଜ୍ଞାନେ, ଅପ୍ରତିଷ୍ଠିତୋ ନିର୍ୱାଣେ, ସ୍ଥିତୋ ଭୂତକୋଟ୍ୟାମ୍, ସ୍ଥିତଃ ସର୍ୱସତ୍ତ୍ୱାଲୋକନୀୟାୟାଂ ଭୂମୌ, ସର୍ୱ ଇମେ ତଥାଗତାନାଂ ବିଶେଷତଃ ସମ୍ୟଗ୍ ଗୁଣାଃ।

(ଧର୍ମାନୁସ୍ମୃତିଃ)

ସଦ୍ଧର୍ମସ୍ତୁ ଆଦୌ କଲ୍ୟାଣଃ, ମଧ୍ୟେ କଲ୍ୟାଣଃ, ପର୍ୟବସାନେ କଲ୍ୟାଣଃ, ସ୍ୱର୍ଥଃ ସୁବ୍ୟଞ୍ଜନଃ, କେବଲଃ, ପରିପୂର୍ଣଃ, ପରିଶୁଦ୍ଧଃ, ପର୍ୟବଦାତଃ, ସ୍ୱାଖ୍ୟାତଃ ଭଗବତୋ ଧର୍ମଃ, ସାନ୍ଦୃଷ୍ଟିକଃ, ନିର୍ଜ୍ୱରଃ, ଆକାଲିକଃ, ଔପନାୟିକଃ, ଐହିପଶ୍ୟିକଃ, ପ୍ରତ୍ୟାତ୍ମବେଦନୀୟୋ ବିଜ୍ଞୈଃ, ସ୍ୱାଖ୍ୟାତୋ ଭଗବତୋ ଧର୍ମବିନୟଃ ସୁପ୍ରବେଦିତଃ ନୈର୍ୟାଣିକଃ, ସମ୍ବୋଧିଗାମୀ, ଅଭିନ୍ନଃ ସଂସ୍ତୂପଃ, ସପ୍ରତିଶରଣଃ, ଛିନ୍ନପ୍ଲୋତିକଃ।

(ସଙ୍ଘାନୁସ୍ମୃତିଃ)

ସୁପ୍ରତିପନ୍ନୋ ଭଗବତ ଆର୍ୟସଙ୍ଘଃ, ନ୍ୟାୟପ୍ରତିପନ୍ନଃ, ଋଜୁପ୍ରତିପନ୍ନଃ, ସାମୀଚୀପ୍ରତିପନ୍ନଃ, ଅଞ୍ଜଲୀକରଣୀୟଃ, ସାମୀଚୀକରଣୀୟଃ, ପୁଣ୍ୟଶ୍ରୀକ୍ଷେତ୍ରଃ, ମହାଦକ୍ଷିଣାପରିଶୋଧକଃ, ପ୍ରାହବନୀୟଃ, ଆହବନୀୟଃ।

॥ ଆର୍ୟତ୍ରିରତ୍ନାନୁସ୍ମୃତିସୂତ୍ରଂ ସମାପ୍ତମ୍॥