𑂣𑂹𑂩𑂔𑂹𑂖𑂰𑂣𑂰𑂩𑂧𑂱𑂞𑂰𑂯𑃂𑂠𑂨𑂮𑂴𑂞𑂹𑂩𑂧𑂹𑃀

[𑂮𑂁𑂍𑂹𑂭𑂱𑂣𑂹𑂞𑂧𑂰𑂞𑃂𑂍𑂰]

𑃁⸱𑂢𑂧𑂂⸱𑂮𑂩𑂹𑂫𑂔𑂹𑂖𑂰𑂨⸱𑃁

𑃁⸱𑂋𑂁⸱𑂢𑂧𑂷⸱𑂦𑂏𑂫𑂞𑂹𑂨𑂶⸱𑂄𑂩𑂹𑂨𑂣𑂹𑂩𑂔𑂹𑂖𑂰𑂣𑂰𑂩𑂧𑂱𑂞𑂰𑂨𑂶⸱𑃁

𑂄𑂩𑂹𑂨𑂰𑂫𑂪𑂷𑂍𑂱𑂞𑂵𑂬𑂹𑂫𑂩𑂥𑂷𑂡𑂱𑂮𑂞𑂹𑂞𑂹𑂫𑂷⸱𑂏𑂧𑂹𑂦𑂲𑂩𑂰𑂨𑂰𑂁⸱𑂣𑂹𑂩𑂔𑂹𑂖𑂰𑂣𑂰𑂩𑂧𑂱𑂞𑂰𑂨𑂰𑂁⸱𑂒𑂩𑂹𑂨𑂰𑂁⸱𑂒𑂩𑂧𑂰𑂝𑂷⸱𑂫𑂹𑂨𑂫𑂪𑂷𑂍𑂨𑂞𑂱⸱𑂮𑂹𑂧𑃀⸱𑂣𑂖𑂹𑂒⸱𑂮𑂹𑂍𑂢𑂹𑂡𑂰𑂂,⸱𑂞𑂰𑂁𑂬𑂹𑂒⸱𑂮𑂹𑂫𑂦𑂰𑂫𑂬𑂴𑂢𑂹𑂨𑂰𑂢𑂹⸱𑂣𑂬𑂹𑂨𑂞𑂱⸱𑂮𑂹𑂧𑃁

𑂅𑂯⸱𑂬𑂰𑂩𑂱𑂣𑂳𑂞𑂹𑂩⸱𑂩𑂴𑂣𑂁⸱𑂬𑂴𑂢𑂹𑂨𑂞𑂰,⸱𑂬𑂴𑂢𑂹𑂨𑂞𑂶𑂫⸱𑂩𑂴𑂣𑂧𑂹𑃀⸱𑂩𑂴𑂣𑂰𑂢𑂹𑂢⸱𑂣𑃂𑂟𑂍𑂹⸱𑂬𑂴𑂢𑂹𑂨𑂞𑂰,⸱𑂬𑂴𑂢𑂹𑂨𑂞𑂰𑂨𑂰⸱𑂢⸱𑂣𑃂𑂟𑂏𑂹⸱𑂩𑂴𑂣𑂧𑂹𑃀⸱𑂨𑂠𑂹𑂩𑂴𑂣𑂁⸱𑂮𑂰⸱𑂬𑂴𑂢𑂹𑂨𑂞𑂰,⸱𑂨𑂰⸱𑂬𑂴𑂢𑂹𑂨𑂞𑂰⸱𑂞𑂠𑂹𑂩𑂴𑂣𑂧𑂹𑃁

𑂉𑂫𑂧𑂵𑂫⸱𑂫𑂵𑂠𑂢𑂰𑂮𑂁𑂔𑂹𑂖𑂰𑂮𑂁𑂮𑂹𑂍𑂰𑂩𑂫𑂱𑂔𑂹𑂖𑂰𑂢𑂰𑂢𑂱𑃁

𑂅𑂯𑂁⸱𑂬𑂰𑂩𑂱𑂣𑂳𑂞𑂹𑂩⸱𑂮𑂩𑂹𑂫𑂡𑂩𑂹𑂧𑂰𑂂⸱𑂬𑂴𑂢𑂹𑂨𑂞𑂰𑂪𑂍𑂹𑂭𑂝𑂰⸱𑂃𑂢𑂳𑂞𑂹𑂣𑂢𑂹𑂢𑂰⸱𑂃𑂢𑂱𑂩𑂳𑂠𑂹𑂡𑂰⸱𑂃𑂧𑂪𑂰⸱𑂢⸱𑂫𑂱𑂧𑂪𑂰⸱𑂢𑂷𑂢𑂰⸱𑂢⸱𑂣𑂩𑂱𑂣𑂴𑂩𑂹𑂝𑂰𑂂𑃀⸱𑂞𑂮𑂹𑂧𑂰𑂒𑂹𑂓𑂰𑂩𑂱𑂣𑂳𑂞𑂹𑂩⸱𑂬𑂴𑂢𑂹𑂨𑂞𑂰𑂨𑂰𑂁⸱𑂢⸱𑂩𑂴𑂣𑂧𑂹,⸱𑂢⸱𑂫𑂵𑂠𑂢𑂰,⸱𑂢⸱𑂮𑂁𑂔𑂹𑂖𑂰,⸱𑂢⸱𑂮𑂁𑂮𑂹𑂍𑂰𑂩𑂰𑂂,⸱𑂢⸱𑂫𑂱𑂔𑂹𑂖𑂰𑂢𑂰𑂢𑂱𑃀⸱𑂢⸱𑂒𑂍𑂹𑂭𑂳𑂂𑂬𑂹𑂩𑂷𑂞𑂹𑂩𑂐𑂹𑂩𑂰𑂝𑂔𑂱𑂯𑂹𑂫𑂰𑂍𑂰𑂨𑂧𑂢𑂰𑂁𑂮𑂱,⸱𑂢⸱𑂩𑂴𑂣𑂬𑂥𑂹𑂠𑂏𑂢𑂹𑂡𑂩𑂮𑂮𑂹𑂣𑂹𑂩𑂭𑂹𑂗𑂫𑂹𑂨𑂡𑂩𑂹𑂧𑂰𑂂𑃀⸱𑂢⸱𑂒𑂍𑂹𑂭𑂳𑂩𑂹𑂡𑂰𑂞𑂳𑂩𑂹𑂨𑂰𑂫𑂢𑂹𑂢⸱𑂧𑂢𑂷𑂡𑂰𑂞𑂳𑂂𑃁

𑂢⸱𑂫𑂱𑂠𑂹𑂨𑂰⸱𑂢𑂰𑂫𑂱𑂠𑂹𑂨𑂰⸱𑂢⸱𑂫𑂱𑂠𑂹𑂨𑂰𑂍𑂹𑂭𑂨𑂷⸱𑂢𑂰𑂫𑂱𑂠𑂹𑂨𑂰𑂍𑂹𑂭𑂨𑂷⸱𑂨𑂰𑂫𑂢𑂹𑂢⸱𑂔𑂩𑂰𑂧𑂩𑂝𑂁⸱𑂢⸱𑂔𑂩𑂰𑂧𑂩𑂝𑂍𑂹𑂭𑂨𑂷⸱𑂢⸱𑂠𑂳𑂂𑂎𑂮𑂧𑂳𑂠𑂨𑂢𑂱𑂩𑂷𑂡𑂧𑂰𑂩𑂹𑂏𑂰⸱𑂢⸱𑂔𑂹𑂖𑂰𑂢𑂁⸱𑂢⸱𑂣𑂹𑂩𑂰𑂣𑂹𑂞𑂱𑂞𑂹𑂫𑂧𑂹𑃁

𑂥𑂷𑂡𑂱𑂮𑂞𑂹𑂞𑂹𑂫𑂮𑂹𑂨⸱𑂣𑂹𑂩𑂔𑂹𑂖𑂰𑂣𑂰𑂩𑂧𑂱𑂞𑂰𑂧𑂰𑂬𑂹𑂩𑂱𑂞𑂹𑂨⸱𑂫𑂱𑂯𑂩𑂞𑂱⸱𑂒𑂱𑂞𑂹𑂞𑂰𑂫𑂩𑂝𑂂𑃀⸱𑂒𑂱𑂞𑂹𑂞𑂰𑂫𑂩𑂝𑂢𑂰𑂮𑂹𑂞𑂱𑂞𑂹𑂫𑂰𑂠𑂞𑂹𑂩𑂮𑂹𑂞𑂷⸱𑂫𑂱𑂣𑂩𑂹𑂨𑂰𑂮𑂰𑂞𑂱𑂍𑂹𑂩𑂰𑂢𑂹𑂞𑂷⸱𑂢𑂱𑂭𑂹𑂘𑂢𑂱𑂩𑂹𑂫𑂰𑂝𑂂𑃀⸱𑂞𑂹𑂩𑂹𑂨𑂡𑂹𑂫𑂫𑂹𑂨𑂫𑂮𑂹𑂟𑂱𑂞𑂰𑂂⸱𑂮𑂩𑂹𑂫𑂥𑂳𑂠𑂹𑂡𑂰𑂂⸱𑂣𑂹𑂩𑂔𑂹𑂖𑂰𑂣𑂰𑂩𑂧𑂱𑂞𑂰𑂧𑂰𑂬𑂹𑂩𑂱𑂞𑂹𑂨⸱𑂃𑂢𑂳𑂞𑂹𑂞𑂩𑂰𑂁⸱𑂮𑂧𑂹𑂨𑂍𑂹𑂮𑂁𑂥𑂷𑂡𑂱𑂧𑂦𑂱𑂮𑂁𑂥𑂳𑂠𑂹𑂡𑂰𑂂𑃁

𑂞𑂮𑂹𑂧𑂰𑂔𑂹𑂔𑂹𑂖𑂰𑂞𑂫𑂹𑂨𑂂⸱𑂣𑂹𑂩𑂔𑂹𑂖𑂰𑂣𑂰𑂩𑂧𑂱𑂞𑂰𑂧𑂯𑂰𑂧𑂢𑂹𑂞𑂹𑂩𑂷⸱𑂧𑂯𑂰𑂫𑂱𑂠𑂹𑂨𑂰𑂧𑂢𑂹𑂞𑂹𑂩𑂷ऽ𑂢𑂳𑂞𑂹𑂞𑂩𑂧𑂢𑂹𑂞𑂹𑂩𑂷ऽ𑂮𑂧𑂮𑂧𑂧𑂢𑂹𑂞𑂹𑂩𑂂⸱𑂮𑂩𑂹𑂫𑂠𑂳𑂂𑂎𑂣𑂹𑂩𑂬𑂧𑂢𑂂⸱𑂮𑂞𑂹𑂨𑂧𑂧𑂱𑂟𑂹𑂨𑂞𑂹𑂫𑂰𑂞𑂹⸱𑂣𑂹𑂩𑂔𑂹𑂖𑂰𑂣𑂰𑂩𑂧𑂱𑂞𑂰𑂨𑂰𑂧𑂳𑂍𑂹𑂞𑂷⸱𑂧𑂢𑂹𑂞𑂹𑂩𑂂𑃀

𑂞𑂠𑂹𑂨𑂟𑂰-⸱𑂏𑂞𑂵⸱𑂏𑂞𑂵⸱𑂣𑂰𑂩𑂏𑂞𑂵⸱𑂣𑂰𑂩𑂮𑂁𑂏𑂞𑂵⸱𑂥𑂷𑂡𑂱⸱𑂮𑂹𑂫𑂰𑂯𑂰𑃁

𑂅𑂞𑂱⸱𑂣𑂹𑂩𑂔𑂹𑂖𑂰𑂣𑂰𑂩𑂧𑂱𑂞𑂰𑂯𑃂𑂠𑂨𑂮𑂴𑂞𑂹𑂩𑂁⸱𑂮𑂧𑂰𑂣𑂹𑂞𑂧𑂹𑃁
