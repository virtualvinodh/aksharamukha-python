𑂪𑂪𑂱𑂞𑂫𑂱𑂮𑂹𑂞𑂩𑂂

𑂢𑂧𑂂⸱𑂮𑂩𑂹𑂫𑂥𑂳𑂠𑂹𑂡𑂥𑂷𑂡𑂱𑂮𑂞𑂹𑂞𑂹𑂫𑂵𑂦𑂹𑂨𑂂𑃀

𑃁⸱𑂋𑂁⸱𑂢𑂧𑂷⸱𑂠𑂬𑂠𑂱𑂏𑂢𑂢𑂹𑂞𑂰𑂣𑂩𑂹𑂨𑂢𑂹𑂞𑂪𑂷𑂍𑂡𑂰𑂞𑂳𑂣𑂹𑂩𑂞𑂱𑂭𑂹𑂘𑂱𑂞𑂮𑂩𑂹𑂫𑂥𑂳𑂠𑂹𑂡𑂥𑂷𑂡𑂱𑂮𑂞𑂹𑂞𑂹𑂫𑂰𑂩𑂹𑂨𑂬𑂹𑂩𑂰𑂫𑂍𑂣𑂹𑂩𑂞𑂹𑂨𑂵𑂍𑂥𑂳𑂠𑂹𑂡𑂵𑂦𑂹𑂨𑂷ऽ𑂞𑂲𑂞𑂰𑂢𑂰𑂏𑂞𑂣𑂹𑂩𑂞𑂹𑂨𑂳𑂞𑂹𑂣𑂢𑂹𑂢𑂵𑂦𑂹𑂨𑂂𑃁

१०⸱𑂪𑂱𑂣𑂱𑂬𑂰𑂪𑂰𑂮𑂁𑂠𑂩𑂹𑂬𑂢𑂣𑂩𑂱𑂫𑂩𑂹𑂞𑂷⸱𑂠𑂬𑂧𑂂𑃀

𑂅𑂞𑂱⸱𑂯𑂱⸱𑂦𑂱𑂍𑂹𑂭𑂫𑂂⸱𑂮𑂁𑂫𑃂𑂠𑂹𑂡𑂂⸱𑂍𑂳𑂧𑂰𑂩𑂂𑃀⸱𑂞𑂠𑂰⸱𑂧𑂰𑂑𑂹𑂏𑂪𑂹𑂨𑂬𑂞𑂮𑂯𑂮𑂹𑂩𑂶𑂂⸱𑂪𑂱𑂣𑂱𑂬𑂰𑂪𑂰𑂧𑂳𑂣𑂢𑂲𑂨𑂞𑂵⸱𑂮𑂹𑂧⸱𑂠𑂬𑂦𑂱𑂩𑂹𑂠𑂰𑂩𑂍𑂮𑂯𑂮𑂹𑂩𑂶𑂂⸱𑂣𑂩𑂱𑂫𑃂𑂞𑂂⸱𑂣𑂳𑂩𑂮𑂹𑂍𑃂𑂞𑂂,⸱𑂠𑂬𑂦𑂱𑂬𑂹𑂒⸱𑂩𑂟𑂮𑂯𑂮𑂹𑂩𑂶𑂂⸱𑂎𑂰𑂠𑂢𑂲𑂨𑂦𑂷𑂔𑂢𑂲𑂨𑂮𑂹𑂫𑂰𑂠𑂢𑂲𑂨𑂣𑂩𑂱𑂣𑂴𑂩𑂹𑂝𑂶𑂩𑂹𑂯𑂱𑂩𑂝𑂹𑂨𑂮𑂳𑂫𑂩𑂹𑂝𑂣𑂩𑂱𑂣𑂴𑂩𑂹𑂝𑂶𑂬𑂹𑂒𑃀⸱𑂨𑂵𑂢⸱𑂍𑂣𑂱𑂪𑂫𑂮𑂹𑂞𑂳𑂢𑂱⸱𑂧𑂯𑂰𑂢𑂏𑂩𑂵⸱𑂫𑂲𑂟𑂱𑂒𑂞𑂹𑂫𑂩𑂩𑂟𑂹𑂨𑂰𑂢𑂹𑂞𑂩𑂰𑂣𑂝𑂧𑂳𑂎𑂵𑂭𑂹𑂫𑂦𑂹𑂨𑂫𑂍𑂲𑂩𑂹𑂨𑂞𑂵⸱𑂮𑂹𑂧⸱𑂃𑂦𑂱𑂫𑂱𑂬𑂹𑂩𑂰𑂧𑂹𑂨𑂢𑂹𑂞𑂵𑃀⸱𑂃𑂭𑂹𑂗𑂰𑂦𑂱𑂬𑂹𑂒⸱𑂞𑂴𑂩𑂹𑂨𑂬𑂞𑂮𑂯𑂮𑂹𑂩𑂶𑂂⸱𑂣𑂹𑂩𑂐𑂳𑂭𑂹𑂨𑂧𑂰𑂝𑂶𑂩𑂹𑂧𑂯𑂞𑂰⸱𑂒⸱𑂣𑂳𑂭𑂹𑂣𑂫𑂩𑂹𑂭𑂵𑂝𑂰𑂦𑂱𑂣𑂹𑂩𑂫𑂩𑂹𑂭𑂞𑂰⸱𑂫𑂱𑂞𑂩𑂹𑂠𑂱𑂢𑂱𑂩𑂹𑂨𑂴𑂯𑂞𑂷𑂩𑂝𑂏𑂫𑂰𑂍𑂹𑂭𑂯𑂩𑂹𑂧𑂹𑂨𑂍𑂴𑂗𑂰𑂏𑂰𑂩𑂣𑂹𑂩𑂰𑂮𑂰𑂠𑂞𑂪𑂵𑂭𑂳⸱𑂍𑂢𑂹𑂨𑂰𑂬𑂞𑂮𑂯𑂮𑂹𑂩𑂰𑂝𑂱⸱𑂮𑂩𑂹𑂫𑂰𑂪𑂁𑂍𑂰𑂩𑂦𑂴𑂭𑂱𑂞𑂰𑂂⸱𑂮𑂹𑂟𑂱𑂞𑂰⸱𑂃𑂦𑂴𑂫𑂢𑂹𑃀⸱𑂥𑂷𑂡𑂱𑂮𑂞𑂹𑂞𑂹𑂫𑂁⸱𑂣𑂹𑂩𑂵𑂍𑂹𑂭𑂧𑂰𑂝𑂰𑂂⸱𑂍𑂳𑂮𑂳𑂧𑂰𑂢𑂱⸱𑂒⸱𑂍𑂹𑂭𑂱𑂣𑂢𑂹𑂞𑂱⸱𑂮𑂹𑂧𑃀⸱𑂃𑂭𑂹𑂗𑂸⸱𑂒⸱𑂧𑂩𑂳𑂞𑂹𑂍𑂢𑂹𑂨𑂰𑂮𑂯𑂮𑂹𑂩𑂰𑂝𑂱⸱𑂫𑂱𑂏𑂪𑂱𑂞𑂰𑂪𑂁𑂍𑂰𑂩𑂰𑂦𑂩𑂝𑂰𑂪𑂁𑂍𑃂𑂞𑂰𑂢𑂱⸱𑂩𑂞𑂹𑂢𑂦𑂠𑂹𑂩𑂁𑂍𑂩𑂵𑂝⸱𑂏𑃂𑂯𑂲𑂞𑂰𑂢𑂱⸱𑂧𑂰𑂩𑂹𑂏𑂁⸱𑂬𑂷𑂡𑂨𑂢𑂹𑂞𑂹𑂨𑂷⸱𑂥𑂷𑂡𑂱𑂮𑂞𑂹𑂞𑂹𑂫𑂮𑂹𑂨⸱𑂣𑂳𑂩𑂞𑂷⸱𑂏𑂒𑂹𑂓𑂢𑂹𑂞𑂱⸱𑂮𑂹𑂧𑃀⸱𑂠𑂵𑂫𑂢𑂰𑂏𑂨𑂍𑂹𑂭𑂏𑂢𑂹𑂡𑂩𑂹𑂫𑂰𑂮𑂳𑂩𑂏𑂩𑂳𑂙𑂍𑂱𑂢𑂹𑂢𑂩𑂧𑂯𑂷𑂩𑂏𑂰𑂬𑂹𑂒𑂰𑂩𑂹𑂡𑂍𑂰𑂨𑂱𑂍𑂰⸱𑂏𑂏𑂢𑂞𑂪𑂰𑂞𑂹𑂣𑂳𑂭𑂹𑂣𑂣𑂗𑂹𑂗𑂠𑂰𑂧𑂰𑂢𑂹𑂨𑂦𑂱𑂣𑂹𑂩𑂪𑂧𑂹𑂥𑂨𑂢𑂹𑂞𑂱⸱𑂮𑂹𑂧𑃀⸱𑂮𑂩𑂹𑂫𑂵⸱𑂒⸱𑂬𑂰𑂍𑂹𑂨𑂏𑂝𑂰𑂂⸱𑂬𑂳𑂠𑂹𑂡𑂷𑂠𑂢𑂁⸱𑂩𑂰𑂔𑂰𑂢𑂁⸱𑂣𑂳𑂩𑂮𑂹𑂍𑃂𑂞𑂹𑂨⸱𑂥𑂷𑂡𑂱𑂮𑂞𑂹𑂞𑂹𑂫𑂮𑂹𑂨⸱𑂣𑂳𑂩𑂞𑂷⸱𑂏𑂒𑂹𑂓𑂢𑂹𑂞𑂱⸱𑂮𑂹𑂧𑃀⸱𑂃𑂢𑂵𑂢𑂶𑂫𑂁𑂩𑂴𑂣𑂵𑂝⸱𑂫𑂹𑂨𑂴𑂯𑂵𑂢⸱𑂥𑂷𑂡𑂱𑂮𑂞𑂹𑂞𑂹𑂫𑂷⸱𑂪𑂱𑂣𑂱𑂬𑂰𑂪𑂰𑂧𑂳𑂣𑂢𑂲𑂨𑂞𑂵⸱𑂮𑂹𑂧𑃁

𑂮𑂧𑂢𑂢𑂹𑂞𑂩𑂣𑂹𑂩𑂫𑂵𑂬𑂱𑂞𑂬𑂹𑂒⸱𑂥𑂷𑂡𑂱𑂮𑂞𑂹𑂞𑂹𑂫𑂷⸱𑂪𑂱𑂣𑂱𑂬𑂰𑂪𑂰𑂧𑂹𑃀⸱𑂃𑂟⸱𑂫𑂱𑂬𑂹𑂫𑂰𑂧𑂱𑂞𑂹𑂩𑂷⸱𑂢𑂰𑂧⸱𑂠𑂰𑂩𑂍𑂰𑂒𑂰𑂩𑂹𑂨𑂷⸱𑂥𑂷𑂡𑂱𑂮𑂞𑂹𑂞𑂹𑂫𑂮𑂹𑂨⸱𑂬𑂹𑂩𑂱𑂨𑂁⸱𑂞𑂵𑂔𑂬𑂹𑂒𑂰𑂮𑂯𑂧𑂰𑂢𑂷⸱𑂡𑂩𑂝𑂱𑂞𑂪𑂵⸱𑂢𑂱𑂫𑂱𑂭𑂹𑂗𑂷ऽ𑂡𑂷𑂧𑂳𑂎𑂂⸱𑂣𑂹𑂩𑂣𑂞𑂞𑂱⸱𑂮𑂹𑂧𑃀⸱𑂞𑂁⸱𑂞𑂟𑂰⸱𑂣𑂹𑂩𑂣𑂞𑂱𑂞𑂁⸱𑂠𑃂𑂭𑂹𑂗𑂹𑂫𑂰⸱𑂬𑂳𑂦𑂰𑂑𑂹𑂏𑂷⸱𑂢𑂰𑂧⸱𑂞𑂳𑂭𑂱𑂞𑂍𑂰𑂨𑂱𑂍𑂷⸱𑂠𑂵𑂫𑂣𑂳𑂞𑂹𑂩𑂷⸱𑂠𑂍𑂹𑂭𑂱𑂝𑂵𑂢⸱𑂍𑂩𑂞𑂪𑂵𑂢⸱𑂣𑂩𑂱𑂏𑃂𑂯𑂹𑂨𑂷𑂞𑂹𑂟𑂰𑂣𑂨𑂞𑂱⸱𑂮𑂹𑂧𑃀⸱𑂇𑂞𑂹𑂟𑂰𑂣𑂹𑂨⸱𑂒⸱𑂏𑂏𑂢𑂞𑂪𑂮𑂹𑂟𑂷⸱𑂩𑂰𑂔𑂰𑂢𑂁⸱𑂬𑂳𑂠𑂹𑂡𑂷𑂠𑂢𑂁⸱𑂞𑂁⸱𑂒⸱𑂧𑂯𑂰𑂢𑂹𑂞𑂁⸱𑂔𑂢𑂍𑂰𑂨𑂁⸱𑂏𑂰𑂟𑂰𑂦𑂱𑂩𑂦𑂹𑂨𑂦𑂰𑂭𑂞𑂹—

𑂬𑂰𑂮𑂹𑂞𑂹𑂩𑂰𑂝𑂱⸱𑂨𑂰𑂢𑂱⸱𑂣𑂹𑂩𑂒𑂪𑂢𑂹𑂞𑂱⸱𑂧𑂢𑂳𑂭𑂹𑂨𑂪𑂷𑂍𑂵
𑂮𑂁𑂎𑂹𑂨𑂰⸱𑂪𑂱𑂣𑂱𑂬𑂹𑂒⸱𑂏𑂝𑂢𑂰𑂣𑂱⸱𑂒⸱𑂡𑂰𑂞𑂳𑂞𑂢𑂹𑂞𑂹𑂩𑂧𑂹𑃀
𑂨𑂵⸱𑂬𑂱𑂪𑂹𑂣𑂨𑂷𑂏⸱𑂣𑃂𑂟𑂳⸱𑂪𑂸𑂍𑂱𑂍⸱𑂃𑂣𑂹𑂩𑂧𑂵𑂨𑂰𑂂
𑂞𑂵𑂭𑂹𑂫𑂵𑂭𑂳⸱𑂬𑂱𑂍𑂹𑂭𑂱𑂞𑂳⸱𑂣𑂳𑂩𑂰⸱𑂥𑂯𑂳𑂍𑂪𑂹𑂣𑂍𑂷𑂗𑂹𑂨𑂂𑃁१𑃁

𑂍𑂱𑂁⸱𑂞𑂴⸱𑂔𑂢𑂮𑂹𑂨⸱𑂃𑂢𑂳𑂫𑂩𑂹𑂞𑂢𑂞𑂰𑂁⸱𑂍𑂩𑂷𑂞𑂱
𑂪𑂱𑂣𑂱𑂬𑂰𑂪𑂧𑂰𑂏𑂞𑂳⸱𑂮𑂳𑂬𑂱𑂍𑂹𑂭𑂱𑂞𑂳⸱𑂬𑂱𑂭𑂹𑂨𑂝𑂰𑂩𑂹𑂟𑂧𑂹𑃀
𑂣𑂩𑂱𑂣𑂰𑂒𑂢𑂰𑂩𑂹𑂟⸱𑂥𑂯𑂳𑂠𑂰𑂩𑂍⸱𑂃𑂏𑂹𑂩𑂨𑂰𑂢𑂵
𑂃𑂢𑂹𑂨𑂰𑂁𑂬𑂹𑂒⸱𑂮𑂞𑂹𑂞𑂹𑂫𑂢𑂨𑂳𑂞𑂰𑂢𑂧𑃂𑂞𑂵⸱𑂫𑂱𑂢𑂵𑂞𑂳𑂧𑂹𑃁२𑃁

𑂪𑂷𑂍𑂷𑂞𑂹𑂞𑂩𑂵𑂭𑂳⸱𑂒𑂞𑂳𑂮𑂞𑂹𑂨𑂣𑂟𑂵⸱𑂫𑂱𑂡𑂱𑂔𑂹𑂖𑂷
𑂯𑂵𑂞𑂳𑂣𑂹𑂩𑂞𑂲𑂞𑂹𑂨𑂍𑂳𑂬𑂪𑂷⸱𑂨𑂟⸱𑂮𑂁𑂦𑂫𑂢𑂹𑂞𑂱𑃀
𑂨𑂟⸱𑂒𑂰𑂢𑂱𑂩𑂷𑂡𑂍𑂹𑂭𑂨𑂳⸱𑂮𑂁𑂮𑂹𑂟𑂱𑂞𑂳⸱𑂬𑂲𑂞𑂱𑂦𑂰𑂫𑂂
𑂞𑂮𑂹𑂧𑂱𑂢𑂹𑂫𑂱𑂡𑂱𑂔𑂹𑂖⸱𑂍𑂱𑂧𑂟𑂷⸱𑂪𑂱𑂣𑂱𑂬𑂰𑂮𑂹𑂞𑂹𑂩𑂧𑂰𑂞𑂹𑂩𑂵𑃁३𑃁

𑂢𑂵𑂞𑂮𑂹𑂨⸱𑂄𑂒𑂩𑂱𑂨⸱𑂇𑂞𑂹𑂞𑂩𑂱⸱𑂫𑂰⸱𑂞𑂹𑂩𑂱𑂪𑂷𑂍𑂵
𑂮𑂩𑂹𑂫𑂵𑂭𑂳⸱𑂠𑂵𑂫𑂧𑂢𑂳𑂔𑂵𑂭𑂹𑂫𑂨𑂧𑂵𑂫⸱𑂔𑂵𑂭𑂹𑂘𑂂𑃀
𑂢𑂰𑂧𑂰𑂣𑂱⸱𑂞𑂵𑂭⸱𑂪𑂱𑂣𑂱𑂢𑂰𑂁⸱𑂢⸱𑂯𑂱⸱𑂫𑂱𑂞𑂹𑂟⸱𑂨𑂴𑂨𑂁
𑂨𑂞𑂹𑂩𑂵𑂭𑂳⸱𑂬𑂱𑂍𑂹𑂭𑂱𑂞𑂳⸱𑂣𑂳𑂩𑂰⸱𑂥𑂯𑂳𑂍𑂪𑂹𑂣𑂍𑂷𑂗𑂹𑂨𑂂𑃁४𑃁

𑂮𑂷⸱𑂒𑂱𑂞𑂹𑂞𑂡𑂰𑂩⸱𑂔𑂏𑂞𑂰𑂁⸱𑂫𑂱𑂫𑂱𑂡𑂰⸱𑂫𑂱𑂒𑂱𑂞𑂹𑂩𑂰
𑂉𑂍𑂍𑂹𑂭𑂝𑂵𑂢⸱𑂃𑂨𑂳⸱𑂔𑂰𑂢𑂞𑂱⸱𑂬𑂳𑂠𑂹𑂡𑂮𑂞𑂹𑂞𑂹𑂫𑂂𑃀
𑂃𑂠𑃂𑂬𑂹𑂨𑂩𑂴𑂣𑂩𑂯𑂱𑂞𑂮𑂹𑂨⸱𑂏𑂞𑂱𑂁⸱𑂒⸱𑂫𑂵𑂞𑂹𑂞𑂱
𑂍𑂱𑂁⸱𑂫𑂰⸱𑂣𑂳𑂢𑂷ऽ𑂟⸱𑂪𑂱𑂣𑂱𑂢𑂷ऽ𑂍𑂹𑂭𑂩𑂠𑃂𑂬𑂹𑂨𑂩𑂴𑂣𑂰𑂧𑂹𑃁५𑃁

𑂅𑂞𑂹𑂨𑂳𑂍𑂹𑂞𑂹𑂫𑂰⸱𑂮⸱𑂠𑂵𑂫𑂣𑂳𑂞𑂹𑂩𑂷⸱𑂥𑂷𑂡𑂱𑂮𑂞𑂹𑂞𑂹𑂫𑂁⸱𑂠𑂱𑂫𑂹𑂨𑂶𑂂⸱𑂍𑂳𑂮𑂳𑂧𑂶𑂩𑂦𑂹𑂨𑂩𑂹𑂒𑂹𑂨⸱𑂞𑂞𑂹𑂩𑂶𑂫𑂰𑂢𑂹𑂞𑂩𑂹𑂠𑂡𑂵𑃀⸱𑂞𑂞𑂹𑂩⸱𑂡𑂰𑂞𑂹𑂩𑂹𑂨𑂬𑂹𑂒⸱𑂒𑂵𑂗𑂲𑂫𑂩𑂹𑂏𑂰𑂬𑂹𑂒⸱𑂮𑂹𑂟𑂰𑂣𑂱𑂞𑂰⸱𑂃𑂦𑂴𑂫𑂢𑂹𑃀⸱𑂣𑂩𑂱𑂬𑂵𑂭𑂰𑂂⸱𑂬𑂰𑂍𑂹𑂨𑂰𑂂⸱𑂬𑂳𑂠𑂹𑂡𑂷𑂠𑂢𑂣𑂹𑂩𑂧𑂳𑂎𑂰𑂂⸱𑂣𑂹𑂩𑂍𑂹𑂩𑂰𑂧𑂢𑂹𑂞𑂂𑃁

𑂃𑂟⸱𑂥𑂷𑂡𑂱𑂮𑂞𑂹𑂞𑂹𑂫⸱𑂇𑂩𑂏𑂮𑂰𑂩𑂒𑂢𑂹𑂠𑂢𑂧𑂨𑂁⸱𑂪𑂱𑂣𑂱𑂤𑂪𑂍𑂧𑂰𑂠𑂰𑂨⸱𑂠𑂱𑂫𑂹𑂨𑂰𑂩𑂹𑂭𑂮𑂳𑂫𑂩𑂹𑂝𑂞𑂱𑂩𑂍𑂁⸱𑂮𑂧𑂢𑂹𑂞𑂰𑂢𑂹𑂧𑂝𑂱𑂩𑂞𑂹𑂢𑂣𑂹𑂩𑂞𑂹𑂨𑂳𑂣𑂹𑂞𑂁⸱𑂫𑂱𑂬𑂹𑂫𑂰𑂧𑂱𑂞𑂹𑂩𑂧𑂰𑂒𑂰𑂩𑂹𑂨𑂧𑂵𑂫𑂧𑂰𑂯-𑂍𑂞𑂧𑂰𑂁⸱𑂧𑂵⸱𑂦𑂷⸱𑂇𑂣𑂰𑂡𑂹𑂨𑂰𑂨⸱𑂪𑂱𑂣𑂱𑂁⸱𑂬𑂱𑂍𑂹𑂭𑂰𑂣𑂨𑂮𑂱𑃀⸱𑂥𑂹𑂩𑂰𑂯𑂹𑂧𑂲𑂎𑂩𑂷𑂭𑂹𑂗𑂲𑂣𑂳𑂭𑂹𑂍𑂩𑂮𑂰𑂩𑂱𑂁⸱𑂃𑂑𑂹𑂏𑂪𑂱𑂣𑂱𑂁⸱𑂫𑂑𑂹𑂏𑂪𑂱𑂣𑂱𑂁⸱𑂧𑂏𑂡𑂪𑂱𑂣𑂱𑂁⸱𑂧𑂑𑂹𑂏𑂪𑂹𑂨𑂪𑂱𑂣𑂱𑂁⸱𑂃𑂑𑂹𑂏𑂳𑂪𑂲𑂨𑂪𑂱𑂣𑂱𑂁⸱𑂬𑂍𑂰𑂩𑂱𑂪𑂱𑂣𑂱𑂁⸱𑂥𑂹𑂩𑂯𑂹𑂧𑂫𑂪𑂱𑂪𑂱𑂣𑂱𑂁⸱𑂣𑂰𑂩𑂳𑂭𑂹𑂨𑂪𑂱𑂣𑂱𑂁⸱𑂠𑂹𑂩𑂰𑂫𑂱𑂙𑂪𑂱𑂣𑂱𑂁⸱𑂍𑂱𑂩𑂰𑂞𑂪𑂱𑂣𑂱𑂁⸱𑂠𑂰𑂍𑂹𑂭𑂱𑂝𑂹𑂨𑂪𑂱𑂣𑂱𑂁⸱𑂇𑂏𑂹𑂩𑂪𑂱𑂣𑂱𑂁⸱𑂮𑂁𑂎𑂹𑂨𑂰𑂪𑂱𑂣𑂱𑂁⸱𑂃𑂢𑂳𑂪𑂷𑂧𑂪𑂱𑂣𑂱𑂁⸱𑂃𑂫𑂧𑂴𑂩𑂹𑂡𑂪𑂱𑂣𑂱𑂁⸱𑂠𑂩𑂠𑂪𑂱𑂣𑂱𑂁⸱𑂎𑂰𑂭𑂹𑂨𑂪𑂱𑂣𑂱𑂁⸱𑂒𑂲𑂢𑂪𑂱𑂣𑂱𑂁⸱𑂪𑂴𑂢𑂪𑂱𑂣𑂱𑂁⸱𑂯𑂴𑂝𑂪𑂱𑂣𑂱𑂁⸱𑂧𑂡𑂹𑂨𑂰𑂍𑂹𑂭𑂩𑂫𑂱𑂮𑂹𑂞𑂩𑂪𑂱𑂣𑂱𑂁⸱𑂣𑂳𑂭𑂹𑂣𑂪𑂱𑂣𑂱𑂁⸱𑂠𑂵𑂫𑂪𑂱𑂣𑂱𑂁⸱𑂢𑂰𑂏𑂪𑂱𑂣𑂱𑂁⸱𑂨𑂍𑂹𑂭𑂪𑂱𑂣𑂱𑂁⸱𑂏𑂢𑂹𑂡𑂩𑂹𑂫𑂪𑂱𑂣𑂱𑂁⸱𑂍𑂱𑂢𑂹𑂢𑂩𑂪𑂱𑂣𑂱𑂁⸱𑂧𑂯𑂷𑂩𑂏𑂪𑂱𑂣𑂱𑂁⸱𑂃𑂮𑂳𑂩𑂪𑂱𑂣𑂱𑂁⸱𑂏𑂩𑂳𑂙𑂪𑂱𑂣𑂱𑂁⸱𑂧𑃂𑂏𑂒𑂍𑂹𑂩𑂪𑂱𑂣𑂱𑂁⸱𑂫𑂰𑂨𑂮𑂩𑂳𑂞𑂪𑂱𑂣𑂱𑂁⸱𑂦𑂸𑂧𑂠𑂵𑂫𑂪𑂱𑂣𑂱𑂁⸱𑂃𑂢𑂹𑂞𑂩𑂲𑂍𑂹𑂭𑂠𑂵𑂫𑂪𑂱𑂣𑂱𑂁⸱𑂇𑂞𑂹𑂞𑂩𑂍𑂳𑂩𑂳𑂠𑂹𑂫𑂲𑂣𑂪𑂱𑂣𑂱𑂁⸱𑂃𑂣𑂩𑂏𑂷𑂙𑂰𑂢𑂲𑂪𑂱𑂣𑂱𑂁⸱𑂣𑂴𑂩𑂹𑂫𑂫𑂱𑂠𑂵𑂯𑂪𑂱𑂣𑂱𑂁⸱𑂇𑂞𑂹𑂍𑂹𑂭𑂵𑂣𑂪𑂱𑂣𑂱𑂁⸱𑂢𑂱𑂍𑂹𑂭𑂵𑂣𑂪𑂱𑂣𑂱𑂁⸱𑂫𑂱𑂍𑂹𑂭𑂵𑂣𑂪𑂱𑂣𑂱𑂁⸱𑂣𑂹𑂩𑂍𑂹𑂭𑂵𑂣𑂪𑂱𑂣𑂱𑂁⸱𑂮𑂰𑂏𑂩𑂪𑂱𑂣𑂱𑂁⸱𑂫𑂔𑂹𑂩𑂪𑂱𑂣𑂱𑂁⸱𑂪𑂵𑂎𑂣𑂹𑂩𑂞𑂱𑂪𑂵𑂎𑂪𑂱𑂣𑂱𑂁⸱𑂃𑂢𑂳𑂠𑂹𑂩𑂳𑂞𑂪𑂱𑂣𑂱𑂁⸱𑂬𑂰𑂮𑂹𑂞𑂹𑂩𑂰𑂫𑂩𑂹𑂞𑂰𑂁⸱𑂏𑂝𑂢𑂰𑂫𑂩𑂹𑂞𑂪𑂱𑂣𑂱𑂁⸱𑂇𑂞𑂹𑂍𑂹𑂭𑂵𑂣𑂰𑂫𑂩𑂹𑂞𑂪𑂱𑂣𑂱𑂁⸱𑂢𑂱𑂍𑂹𑂭𑂵𑂣𑂰𑂫𑂩𑂹𑂞𑂪𑂱𑂣𑂱𑂁⸱𑂣𑂰𑂠𑂪𑂱𑂎𑂱𑂞𑂪𑂱𑂣𑂱𑂁⸱𑂠𑂹𑂫𑂱𑂩𑂳𑂞𑂹𑂞𑂩𑂣𑂠𑂮𑂁𑂡𑂱𑂪𑂱𑂣𑂱𑂁⸱𑂨𑂰𑂫𑂠𑂹𑂠𑂬𑂷𑂞𑂹𑂞𑂩𑂣𑂠𑂮𑂁𑂡𑂱𑂪𑂱𑂣𑂱𑂁⸱𑂧𑂡𑂹𑂨𑂰𑂯𑂰𑂩𑂱𑂝𑂲𑂪𑂱𑂣𑂱𑂁⸱𑂮𑂩𑂹𑂫𑂩𑂳𑂞𑂮𑂁𑂏𑂹𑂩𑂯𑂝𑂲𑂪𑂱𑂣𑂱𑂁⸱𑂫𑂱𑂠𑂹𑂨𑂰𑂢𑂳𑂪𑂷𑂧𑂰𑂫𑂱𑂧𑂱𑂬𑂹𑂩𑂱𑂞𑂪𑂱𑂣𑂱𑂁⸱𑂩𑂱𑂭𑂱𑂞𑂣𑂮𑂹𑂞𑂣𑂹𑂞𑂰𑂁⸱𑂩𑂷𑂒𑂧𑂰𑂢𑂰𑂁⸱𑂡𑂩𑂝𑂲𑂣𑂹𑂩𑂵𑂍𑂹𑂭𑂱𑂝𑂲𑂪𑂱𑂣𑂱𑂁⸱𑂏𑂏𑂢𑂣𑂹𑂩𑂵𑂍𑂹𑂭𑂱𑂝𑂲𑂪𑂱𑂣𑂱𑂁⸱𑂮𑂩𑂹𑂫𑂸𑂭𑂡𑂱𑂢𑂱𑂭𑂹𑂨𑂢𑂹𑂠𑂰𑂁⸱𑂮𑂩𑂹𑂫𑂮𑂰𑂩𑂮𑂁𑂏𑂹𑂩𑂯𑂝𑂲𑂁⸱𑂮𑂩𑂹𑂫𑂦𑂴𑂞𑂩𑂳𑂞𑂏𑂹𑂩𑂯𑂝𑂲𑂧𑂹𑃀⸱𑂄𑂮𑂰𑂁⸱𑂦𑂷⸱𑂇𑂣𑂰𑂡𑂹𑂨𑂰𑂨⸱𑂒𑂞𑂳𑂭𑂹𑂭𑂭𑂹𑂗𑂲𑂪𑂱𑂣𑂲𑂢𑂰𑂁⸱𑂍𑂞𑂧𑂰𑂁⸱𑂞𑂹𑂫𑂁⸱𑂬𑂱𑂭𑂹𑂨𑂰𑂣𑂨𑂱𑂭𑂹𑂨𑂮𑂱?

𑂃𑂟⸱𑂫𑂱𑂬𑂹𑂫𑂰𑂧𑂱𑂞𑂹𑂩𑂷⸱𑂠𑂰𑂩𑂍𑂰𑂒𑂰𑂩𑂹𑂨𑂷⸱𑂫𑂱𑂮𑂹𑂧𑂱𑂞𑂂⸱𑂣𑂹𑂩𑂯𑂮𑂱𑂞𑂫𑂠𑂢𑂷⸱𑂢𑂱𑂯𑂞𑂧𑂰𑂢𑂧𑂠𑂠𑂩𑂹𑂣⸱𑂅𑂧𑂰𑂁⸱𑂏𑂰𑂟𑂰𑂧𑂦𑂰𑂭𑂞—

𑂄𑂬𑂹𑂒𑂩𑂹𑂨𑂁⸱𑂬𑂳𑂠𑂹𑂡𑂮𑂞𑂹𑂞𑂹𑂫𑂮𑂹𑂨⸱𑂪𑂷𑂍𑂵⸱𑂪𑂷𑂍𑂰𑂢𑂳𑂫𑂩𑂹𑂞𑂱𑂢𑂷𑃀
𑂬𑂱𑂍𑂹𑂭𑂱𑂞𑂂⸱𑂮𑂩𑂹𑂫𑂬𑂰𑂮𑂹𑂞𑂹𑂩𑂵𑂭𑂳⸱𑂪𑂱𑂣𑂱𑂬𑂰𑂪𑂰𑂧𑂳𑂣𑂰𑂏𑂞𑂂𑃁६𑃁

𑂨𑂵𑂭𑂰𑂧𑂯𑂁⸱𑂢𑂰𑂧𑂡𑂵𑂨𑂁⸱𑂪𑂱𑂣𑂲𑂢𑂰𑂁⸱𑂢⸱𑂣𑂹𑂩𑂔𑂰𑂢𑂧𑂱𑃀
𑂞𑂞𑂹𑂩𑂶𑂭⸱𑂬𑂱𑂍𑂹𑂭𑂱𑂞𑂂⸱𑂮𑂢𑂹𑂞𑂷⸱𑂪𑂱𑂣𑂱𑂬𑂰𑂪𑂰𑂧𑂳𑂣𑂰𑂏𑂞𑂂𑃁७𑃁

𑂫𑂍𑂹𑂞𑂹𑂩𑂁⸱𑂒𑂰𑂮𑂹𑂨⸱𑂢⸱𑂣𑂬𑂹𑂨𑂰𑂧𑂱⸱𑂧𑂴𑂩𑂹𑂡𑂰𑂢𑂁⸱𑂞𑂮𑂹𑂨⸱𑂢𑂶𑂫⸱𑂒𑃀
𑂬𑂱𑂭𑂹𑂨𑂨𑂱𑂭𑂹𑂨𑂵⸱𑂍𑂟𑂁⸱𑂯𑂹𑂨𑂵𑂢𑂁⸱𑂪𑂱𑂣𑂱𑂣𑂹𑂩𑂔𑂹𑂖𑂰𑂨⸱𑂣𑂰𑂩𑂏𑂧𑂹𑃁८𑃁

𑂠𑂵𑂫𑂠𑂵𑂫𑂷⸱𑂯𑂹𑂨𑂞𑂱𑂠𑂵𑂫𑂂⸱𑂮𑂩𑂹𑂫𑂠𑂵𑂫𑂷𑂞𑂹𑂞𑂧𑂷⸱𑂫𑂱𑂦𑂳𑂂𑃀
𑂃𑂮𑂧𑂬𑂹𑂒⸱𑂫𑂱𑂬𑂱𑂭𑂹𑂗𑂬𑂹𑂒⸱𑂪𑂷𑂍𑂵𑂭𑂹𑂫𑂣𑂹𑂩𑂞𑂱𑂣𑂳𑂠𑂹𑂏𑂪𑂂𑃁९𑃁

𑂃𑂮𑂹𑂨𑂶𑂫⸱𑂞𑂹𑂫𑂢𑂳𑂦𑂰𑂫𑂵𑂢⸱𑂣𑂹𑂩𑂔𑂹𑂖𑂷𑂣𑂰𑂨𑂵⸱𑂫𑂱𑂬𑂵𑂭𑂞𑂂𑃀
𑂬𑂱𑂍𑂹𑂭𑂱𑂞𑂁⸱𑂬𑂱𑂭𑂹𑂨𑂨𑂱𑂭𑂹𑂨𑂰𑂧𑂱⸱𑂮𑂩𑂹𑂫𑂪𑂷𑂍𑂣𑂩𑂰𑂨𑂝𑂧𑂹𑃁१०𑃁

𑂅𑂞𑂱⸱𑂯𑂱⸱𑂦𑂱𑂍𑂹𑂭𑂫𑂷⸱𑂠𑂬⸱𑂠𑂰𑂩𑂍𑂮𑂯𑂮𑂹𑂩𑂰𑂝𑂱⸱𑂥𑂷𑂡𑂱𑂮𑂞𑂹𑂞𑂹𑂫𑂵𑂢⸱𑂮𑂰𑂩𑂹𑂡𑂁⸱𑂪𑂱𑂣𑂱𑂁⸱𑂬𑂱𑂭𑂹𑂨𑂢𑂹𑂞𑂵⸱𑂮𑂹𑂧𑃀⸱𑂞𑂞𑂹𑂩⸱𑂥𑂷𑂡𑂱𑂮𑂞𑂹𑂞𑂹𑂫𑂰𑂡𑂱𑂮𑂹𑂟𑂰𑂢𑂵𑂢⸱𑂞𑂵𑂭𑂰𑂁⸱𑂠𑂰𑂩𑂍𑂰𑂝𑂰𑂁⸱𑂧𑂰𑂞𑃂𑂍𑂰𑂁⸱𑂫𑂰𑂒𑂨𑂞𑂰𑂁⸱𑂨𑂠𑂰⸱𑂃𑂍𑂰𑂩𑂁⸱𑂣𑂩𑂱𑂍𑂲𑂩𑂹𑂞𑂨𑂢𑂹𑂞𑂱⸱𑂮𑂹𑂧,⸱𑂞𑂠𑂰⸱𑂃𑂢𑂱𑂞𑂹𑂨𑂂⸱𑂮𑂩𑂹𑂫𑂮𑂁𑂮𑂹𑂍𑂰𑂩𑂬𑂥𑂹𑂠𑂷⸱𑂢𑂱𑂬𑂹𑂒𑂩𑂞𑂱⸱𑂮𑂹𑂧𑃀⸱𑂄𑂍𑂰𑂩𑂵⸱𑂣𑂩𑂱𑂍𑂲𑂩𑂹𑂞𑂹𑂨𑂧𑂰𑂢𑂵⸱𑂄𑂞𑂹𑂧𑂣𑂩𑂯𑂱𑂞𑂬𑂥𑂹𑂠𑂷⸱𑂢𑂱𑂬𑂹𑂒𑂩𑂞𑂱⸱𑂮𑂹𑂧𑃀⸱𑂅𑂍𑂰𑂩𑂵⸱𑂅𑂢𑂹𑂠𑂹𑂩𑂱𑂨𑂫𑂶𑂍𑂪𑂹𑂨𑂬𑂥𑂹𑂠𑂂𑃀⸱𑂆𑂍𑂰𑂩𑂵⸱𑂆𑂞𑂱𑂥𑂯𑂳𑂪𑂁⸱𑂔𑂏𑂠𑂱𑂞𑂱𑃀⸱𑂇𑂍𑂰𑂩𑂵⸱𑂇𑂣𑂠𑂹𑂩𑂫𑂥𑂯𑂳𑂪𑂁⸱𑂔𑂏𑂠𑂱𑂞𑂱𑃀⸱𑂈𑂍𑂰𑂩𑂵⸱𑂈𑂢𑂮𑂞𑂹𑂞𑂹𑂫𑂁⸱𑂔𑂏𑂠𑂱𑂞𑂱𑃀⸱𑂉𑂍𑂰𑂩𑂵⸱𑂉𑂭𑂝𑂰𑂮𑂧𑂳𑂞𑂹𑂟𑂰𑂢𑂠𑂷𑂭𑂬𑂥𑂹𑂠𑂂𑃀⸱𑂊𑂍𑂰𑂩𑂵⸱𑂊𑂩𑂹𑂨𑂰𑂣𑂟𑂂⸱𑂬𑂹𑂩𑂵𑂨𑂰𑂢𑂱𑂞𑂱𑃀⸱𑂋𑂍𑂰𑂩𑂵⸱𑂋𑂐𑂷𑂞𑂹𑂞𑂩𑂬𑂥𑂹𑂠𑂂𑃀⸱𑂌𑂍𑂰𑂩𑂵⸱𑂌𑂣𑂣𑂰𑂠𑂳𑂍𑂬𑂥𑂹𑂠𑂂𑃀⸱𑂃𑂁𑂍𑂰𑂩𑂵⸱𑂃𑂧𑂷𑂐𑂷𑂞𑂹𑂣𑂞𑂹𑂞𑂱𑂬𑂥𑂹𑂠𑂂𑃀⸱𑂃𑂂𑂍𑂰𑂩𑂵⸱𑂃𑂮𑂹𑂞𑂁𑂏𑂧𑂢𑂬𑂥𑂹𑂠𑂷⸱𑂢𑂱𑂬𑂹𑂒𑂩𑂞𑂱⸱𑂮𑂹𑂧𑃀⸱𑂍𑂍𑂰𑂩𑂵⸱𑂍𑂩𑂹𑂧𑂫𑂱𑂣𑂰𑂍𑂰𑂫𑂞𑂰𑂩𑂬𑂥𑂹𑂠𑂂𑃀⸱𑂎𑂍𑂰𑂩𑂵⸱𑂎𑂮𑂧𑂮𑂩𑂹𑂫𑂡𑂩𑂹𑂧𑂬𑂥𑂹𑂠𑂂𑃀⸱𑂏𑂍𑂰𑂩𑂵⸱𑂏𑂧𑂹𑂦𑂲𑂩𑂡𑂩𑂹𑂧𑂣𑂹𑂩𑂞𑂲𑂞𑂹𑂨𑂮𑂧𑂳𑂞𑂹𑂣𑂰𑂠𑂰𑂫𑂞𑂰𑂩𑂬𑂥𑂹𑂠𑂂𑃀⸱𑂐𑂍𑂰𑂩𑂵⸱𑂐𑂢𑂣𑂗𑂪𑂰𑂫𑂱𑂠𑂹𑂨𑂰𑂧𑂷𑂯𑂰𑂢𑂹𑂡𑂍𑂰𑂩𑂫𑂱𑂡𑂧𑂢𑂬𑂥𑂹𑂠𑂂𑃀⸱𑂑𑂍𑂰𑂩𑂵ऽ𑂑𑂹𑂏𑂫𑂱𑂬𑂳𑂠𑂹𑂡𑂱𑂬𑂥𑂹𑂠𑂂𑃀⸱𑂒𑂍𑂰𑂩𑂵⸱𑂒𑂞𑂳𑂩𑂰𑂩𑂹𑂨𑂮𑂞𑂹𑂨𑂬𑂥𑂹𑂠𑂂𑃀⸱𑂓𑂍𑂰𑂩𑂵⸱𑂓𑂢𑂹𑂠𑂩𑂰𑂏𑂣𑂹𑂩𑂯𑂰𑂝𑂬𑂥𑂹𑂠𑂂𑃀⸱𑂔𑂍𑂰𑂩𑂵⸱𑂔𑂩𑂰𑂧𑂩𑂝𑂮𑂧𑂞𑂱𑂍𑂹𑂩𑂧𑂝𑂬𑂥𑂹𑂠𑂂𑃀⸱𑂕𑂍𑂰𑂩𑂵⸱𑂕𑂭𑂡𑂹𑂫𑂔𑂥𑂪𑂢𑂱𑂏𑂹𑂩𑂯𑂝𑂬𑂥𑂹𑂠𑂂𑃀⸱𑂖𑂍𑂰𑂩𑂵⸱𑂔𑂹𑂖𑂰𑂣𑂢𑂬𑂥𑂹𑂠𑂂𑃀⸱𑂗𑂍𑂰𑂩𑂵⸱𑂣𑂗𑂷𑂣𑂒𑂹𑂓𑂵𑂠𑂢𑂬𑂥𑂹𑂠𑂂𑃀⸱𑂘𑂍𑂰𑂩𑂵⸱𑂘𑂣𑂢𑂲𑂨𑂣𑂹𑂩𑂬𑂹𑂢𑂬𑂥𑂹𑂠𑂂𑃀⸱𑂙𑂍𑂰𑂩𑂵⸱𑂙𑂧𑂩𑂧𑂰𑂩𑂢𑂱𑂏𑂹𑂩𑂯𑂝𑂬𑂥𑂹𑂠𑂂𑃀⸱𑂛𑂍𑂰𑂩𑂵⸱𑂧𑂲𑂛𑂫𑂱𑂭𑂨𑂰⸱𑂅𑂞𑂱𑃀⸱𑂝𑂍𑂰𑂩𑂵⸱𑂩𑂵𑂝𑂳𑂍𑂹𑂪𑂵𑂬𑂰⸱𑂅𑂞𑂱𑃀⸱𑂞𑂍𑂰𑂩𑂵⸱𑂞𑂟𑂞𑂰𑂮𑂁𑂦𑂵𑂠𑂬𑂥𑂹𑂠𑂂𑃀⸱𑂟𑂍𑂰𑂩𑂵⸱𑂟𑂰𑂧𑂥𑂪𑂫𑂵𑂏𑂫𑂶𑂬𑂰𑂩𑂠𑂹𑂨𑂬𑂥𑂹𑂠𑂂𑃀⸱𑂠𑂍𑂰𑂩𑂵⸱𑂠𑂰𑂢𑂠𑂧𑂮𑂁𑂨𑂧𑂮𑂸𑂩𑂦𑂹𑂨𑂬𑂥𑂹𑂠𑂂𑃀⸱𑂡𑂍𑂰𑂩𑂵⸱𑂡𑂢𑂧𑂰𑂩𑂹𑂨𑂰𑂝𑂰𑂁⸱𑂮𑂣𑂹𑂞𑂫𑂱𑂡𑂧𑂱𑂞𑂱𑃀⸱𑂢𑂍𑂰𑂩𑂵⸱𑂢𑂰𑂧𑂩𑂴𑂣𑂣𑂩𑂱𑂔𑂹𑂖𑂰𑂬𑂥𑂹𑂠𑂂𑃀⸱𑂣𑂍𑂰𑂩𑂵⸱𑂣𑂩𑂧𑂰𑂩𑂹𑂟𑂬𑂥𑂹𑂠𑂂𑃀⸱𑂤𑂍𑂰𑂩𑂵⸱𑂤𑂪𑂣𑂹𑂩𑂰𑂣𑂹𑂞𑂱𑂮𑂰𑂍𑂹𑂭𑂰𑂞𑂹𑂍𑂹𑂩𑂱𑂨𑂰𑂬𑂥𑂹𑂠𑂂𑃀⸱𑂥𑂍𑂰𑂩𑂵⸱𑂥𑂢𑂹𑂡𑂢𑂧𑂷𑂍𑂹𑂭𑂬𑂥𑂹𑂠𑂂𑃀⸱𑂦𑂍𑂰𑂩𑂵⸱𑂦𑂫𑂫𑂱𑂦𑂫𑂬𑂥𑂹𑂠𑂂𑃀⸱𑂧𑂍𑂰𑂩𑂵⸱𑂧𑂠𑂧𑂰𑂢𑂷𑂣𑂬𑂧𑂢𑂬𑂥𑂹𑂠𑂂𑃀⸱𑂨𑂍𑂰𑂩𑂵⸱𑂨𑂟𑂰𑂫𑂠𑂹𑂡𑂩𑂹𑂧𑂣𑂹𑂩𑂞𑂱𑂫𑂵𑂡𑂬𑂥𑂹𑂠𑂂𑃀⸱𑂩𑂍𑂰𑂩𑂵⸱𑂩𑂞𑂹𑂨𑂩𑂞𑂱𑂣𑂩𑂧𑂰𑂩𑂹𑂟𑂩𑂞𑂱𑂬𑂥𑂹𑂠𑂂𑃀⸱𑂪𑂍𑂰𑂩𑂵⸱𑂪𑂞𑂰𑂓𑂵𑂠𑂢𑂬𑂥𑂹𑂠𑂂𑃀⸱𑂫𑂍𑂰𑂩𑂵⸱𑂫𑂩𑂨𑂰𑂢𑂬𑂥𑂹𑂠𑂂𑃀⸱𑂬𑂍𑂰𑂩𑂵⸱𑂬𑂧𑂟𑂫𑂱𑂣𑂬𑂹𑂨𑂢𑂰𑂬𑂥𑂹𑂠𑂂𑃀⸱𑂭𑂍𑂰𑂩𑂵⸱𑂭𑂙𑂰𑂨𑂞𑂢𑂢𑂱𑂏𑂹𑂩𑂯𑂝𑂰𑂦𑂱𑂔𑂹𑂖𑂔𑂹𑂖𑂰𑂢𑂰𑂫𑂰𑂣𑂹𑂞𑂱𑂬𑂥𑂹𑂠𑂂𑃀⸱𑂮𑂍𑂰𑂩𑂵⸱𑂮𑂩𑂹𑂫𑂔𑂹𑂖𑂔𑂹𑂖𑂰𑂢𑂰𑂦𑂱𑂮𑂁𑂥𑂷𑂡𑂢𑂬𑂥𑂹𑂠𑂂𑃀⸱𑂯𑂍𑂰𑂩𑂵⸱𑂯𑂞𑂍𑂹𑂪𑂵𑂬𑂫𑂱𑂩𑂰𑂏𑂬𑂥𑂹𑂠𑂂𑃀⸱𑂍𑂹𑂭𑂍𑂰𑂩𑂵⸱𑂣𑂩𑂱𑂍𑂲𑂩𑂹𑂞𑂹𑂨𑂧𑂰𑂢𑂵⸱𑂍𑂹𑂭𑂝𑂣𑂩𑂹𑂨𑂢𑂹𑂞𑂰𑂦𑂱𑂪𑂰𑂣𑂹𑂨𑂮𑂩𑂹𑂫𑂡𑂩𑂹𑂧𑂬𑂥𑂹𑂠𑂷⸱𑂢𑂱𑂬𑂹𑂒𑂩𑂞𑂱⸱𑂮𑂹𑂧𑃁

𑂅𑂞𑂱⸱𑂯𑂱⸱𑂦𑂱𑂍𑂹𑂭𑂫𑂮𑂹𑂞𑂵𑂭𑂰𑂁⸱𑂠𑂰𑂩𑂍𑂰𑂝𑂰𑂁⸱𑂧𑂰𑂞𑃂𑂍𑂰𑂁⸱𑂫𑂰𑂒𑂨𑂞𑂰𑂁⸱𑂥𑂷𑂡𑂱𑂮𑂞𑂹𑂞𑂹𑂫𑂰𑂢𑂳𑂦𑂰𑂫𑂵𑂢𑂶𑂫⸱𑂣𑂹𑂩𑂧𑂳𑂎𑂰𑂢𑂹𑂨𑂮𑂁𑂎𑂹𑂨𑂵𑂨𑂰𑂢𑂱⸱𑂡𑂩𑂹𑂧𑂧𑂳𑂎𑂬𑂞𑂮𑂯𑂮𑂹𑂩𑂰𑂝𑂱⸱𑂢𑂱𑂬𑂹𑂒𑂩𑂢𑂹𑂞𑂱⸱𑂮𑂹𑂧𑃁

𑂞𑂠𑂰𑂢𑂳𑂣𑂴𑂩𑂹𑂫𑂵𑂝⸱𑂥𑂷𑂡𑂱𑂮𑂞𑂹𑂞𑂹𑂫𑂵𑂢⸱𑂪𑂱𑂣𑂱𑂬𑂰𑂪𑂰𑂮𑂹𑂟𑂱𑂞𑂵𑂢⸱𑂠𑂹𑂫𑂰𑂞𑂹𑂩𑂱𑂁𑂬𑂠𑂹𑂠𑂰𑂩𑂍𑂮𑂯𑂮𑂹𑂩𑂰𑂝𑂱⸱𑂣𑂩𑂱𑂣𑂰𑂒𑂱𑂞𑂰𑂢𑂹𑂨𑂦𑂴𑂫𑂢𑂹𑃀⸱𑂃𑂢𑂳𑂞𑂹𑂞𑂩𑂰𑂨𑂰𑂁⸱𑂮𑂧𑂹𑂨𑂍𑂹𑂮𑂁𑂥𑂷𑂡𑂸⸱𑂒𑂱𑂞𑂹𑂞𑂰𑂢𑂹𑂨𑂳𑂞𑂹𑂣𑂰𑂠𑂱𑂞𑂰𑂢𑂱⸱𑂠𑂹𑂫𑂰𑂞𑂹𑂩𑂱𑂁𑂬𑂠𑂹𑂠𑂰𑂩𑂱𑂍𑂰𑂮𑂯𑂮𑂹𑂩𑂰𑂝𑂱𑃀⸱𑂃𑂨𑂁⸱𑂯𑂵𑂞𑂳𑂩𑂨𑂁⸱𑂣𑂹𑂩𑂞𑂹𑂨𑂨𑂷⸱𑂨𑂒𑂹𑂓𑂱𑂍𑂹𑂭𑂱𑂞𑂷ऽ𑂣𑂱⸱𑂥𑂷𑂡𑂱𑂮𑂞𑂹𑂞𑂹𑂫𑂷⸱𑂪𑂱𑂣𑂱𑂬𑂰𑂪𑂰𑂧𑂳𑂣𑂰𑂏𑂒𑂹𑂓𑂞𑂱⸱𑂮𑂹𑂧𑃁

𑃁⸱𑂅𑂞𑂱⸱𑂬𑂹𑂩𑂲𑂪𑂪𑂱𑂞𑂫𑂱𑂮𑂹𑂞𑂩𑂵⸱𑂪𑂱𑂣𑂱𑂬𑂰𑂪𑂰𑂮𑂁𑂠𑂩𑂹𑂬𑂢𑂣𑂩𑂱𑂫𑂩𑂹𑂞𑂷⸱𑂢𑂰𑂧⸱𑂠𑂬𑂧𑂷ऽ𑂡𑂹𑂨𑂰𑂨𑂂𑃁